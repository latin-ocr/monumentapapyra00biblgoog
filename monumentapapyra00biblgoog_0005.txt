 

PRAEFATIO

Bibliothecam 'vaticanam Sedis apostolicae copia et raritate codicum praesertim
graecorum et latinorum inter caeteras excellere cuique compertum est. Sed non omnes
pariter norunt ibi 'codices quoque aegyptios et quidem non paucos adservari, et non modo
eos qui coptici dicuntur sed etiam qui ad antiquissimam Aegyptum et ad Pharaonum
aetatem pertinent. Sunt haec papyra hieroglyphiois vel hieraticis litteris exarata, quae
primatum antiquitatis inter codices omnes procul dubio obtinent, utpote cujuscumque
scribendi rationis vetustissima monumenta.

Cum vero recensiones codicum manuscriptorum bibliothecae vaticanae multis ab
hinc annis inceptae, nunc jussu et munificentia Leonis XIII P. M. alacrius urgeantur,
· visum est Placido Μ. Schiaffino viro Eminentissimo Bibliothecario Sedis apostolicae
et oonsilio illustrium virorum bibliothecae regendae ut etiam papyrorum veteris Aegypti
descriptio ederetur. ¹

Hujus collectionis sex et quadraginta folia papyracea ab Angelo a Po fi· evangelista
ordinis minorum ex Aegypto Romam advecta sunt Pio VII P. M„ et prout ex documentis
tabularii certo liquet in Bibliothecam inducta die IX⁸ Martii anni MDCCCX VIII.
Processu vero temporis Hercules Card. Consalvius duodecim alia Bibliothecae tra-
didit, quae a Belzonio viro illustri dono receperat. Deinde alia variis temporibus

